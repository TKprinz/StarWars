# Grupp Inlämningsuppgift - Star Wars Encyklopedia

Skapa en Star Wars (SW) encyklopedi där användaren kan söka efter information från SW universumet. Sökresultatet skall visas som listor (list view) och användaren skall ha möjlighet att klicka på enskilda sökresultat och få dem visade enskilt (single view). 
På startsidan visas hemskärmen. Användaren kan i en sökruta mata in vad hen söker efter och i en tillhörande rullgardinsmeny (select) välja vad hen är intresserad av (resources i swapi). Sökningen genomförs när användaren trycker på en knapp.
Under sök-kontrollerna skall resultatet visas i form av en lista. Om ingen data kan hittas skall det tydligt visas för användaren. När man trycker på ett av resultaten i listan skall man se detaljerad information om det klickade resultatet. 
Undertiden som en sökning pågår skall det visas ett meddelande "Söker" eller en bild (typ spinner) som indikerar för användaren att en sökning pågår. 
Applikationen skall använda, https://swapi.dev, där den kan hitta information om Star Wars. Sökning skall ske med asynchron Ajax.

Mockup: Hem- och sökskärm - här visas även sökresultatet
Mockup: Detaljvy / Single

Mockup:en är här fylld med Lorem Ipsum. I er applikation skall ni naturligtvis använda data från API:et om dem olika planeterna, rymdfarkosterna, personerna etc. De olika typerna ger er olika attribut och utskriften måste därför anpassas beroende på vilken resurs som ni söker efter. En ”planet” har t.ex. namn, klimat och gravitation - medan en ”person” har namn, längd och höjd. Välj ca tre attribut att visa i listvyn och ca 10 i detaljvyn.

Det är inga grafiska krav på uppgiften - men det uppskattas och gör arbetet och gruppredovisningen mer intressant. Gruppen skall tillsammans redovisa sitt arbete inför klassen (virtuellt) den 8 eller 9 december.

Individuell rapport

Tillsammans med gruppuppgiften skall en individuell rapport lämnas in. I denna beskriver du:

    Vad var din roll i gruppprojektet? 
    Vad var svårast i uppgiften?
    Vad skulle du göra annorlunda om du skulle göra samma uppgift en gång till?
    Beskriv på en grundläggande nivå hur applikationen fungerar. 
    Beskriv hur applikationen får sin data från swapi detaljerat. Resonera också hur applikationen hanterar olika möjliga fel eller om den inte gör den vad du skulle kunna anpassa för att hantera fel bättre. (VG)

Deadline och inlämningsinstruktioner:

    Onsdag 7 December klockan 23:59 - sista commit i GitHub repo.
    Fredag 9 December klockan 23:59 inlämning i OmniWay för den individuella rapporten:
    Individuell rapport i PDF format och den skall innehålla en länk till gruppens github repository. 
    Sista "commit" till master/main innan deadline kommer att anses vara inlämningen. 
    Det är viktigt att du ger Martin Haagen ( martin@mbh.se ) tillgång till ditt github repository för bedömning.
    Märk din inlämningsuppgift med ditt klass, namn samt studiegrupp. T.ex. FEU22, Martin Haagen, Grupp 12.

Grundläggande kodhygien:

    Indentera kod så att den är enkelt läsbar.
    Använd tydliga variabelnamn.
    Kommentera koden så att en annan utvecklare snabbare kan ta den till sig.
    Källkodshantera din kod i git - inlämnad kod skall finnas på master/main-gren medan utveckling sker i utvecklings grenar. 
    Commit-beskrivningar som beskriver vad som förändrats (kort/några rader per commit).

Betygskriterier
Uppgiften kan bli icke godkänd, godkänd eller väl godkänd. 
Grupparbete (IG / G)
Godkänd: Fungerande webbapplikation skapad enligt ovan med grundläggande kodhygien. Aktivt delaktig i arbete och kunna redogöra för samtliga delar av applikationen på översiktlig nivå. Applikationen skall vara fri från större buggar.
Individuell rapport (IG / G / VG)
Godkänd: Svar på de fyra (1-4) grundläggande frågorna i avsnittet om den individuella rapporten.
Väl godkänd: Samma som för godkänt men dessutom ett fördjupat svar på den 5:e punkten i avsnittet om den individuella rapporten.

Lycka till!
